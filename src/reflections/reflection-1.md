---
title: "Reflectie 1"
part: "( 1 / 3 )"
date: 2025-02-13
description: "Een reflectie op mijn voortgang en leerpunten richting de meesterproef."
permalink: /progress-reviews/{{ title | slugify }}/
layout: _layouts/detail-page.njk
styles: ["detail-page.css"]
---

## Reflectie tweede gesprek

### Inleiding

In deze tweede reflectie kijk ik terug op de periode waarin ik me vooral heb gericht op de vakken CSS en Browsertechnologie. Vanuit mijn eerdere leerdoelen wilde ik me verdiepen in moderne CSS-technieken, progressive enhancement en JavaScript, en nu kan ik terugkijken op wat ik daarin al heb bereikt én wat ik wil meenemen richting de meesterproef.

### Reflectie

Tijdens het vak CSS heb ik me vooral gefocust op container queries en container style queries. Media queries gingen al redelijk goed, maar container queries waren nog relatief nieuw voor me. Doordat ik deze echt actief heb toegepast binnen opdrachten, begon ik ze steeds beter te begrijpen. Ik zag het effect van kleine styling-aanpassingen op componentniveau, en dat gaf me meer grip op het schaalbaar maken van interfaces. Layering vond ik in het begin minder relevant dus die heb ik uiteindelijk niet meer gebruikt.

<br>

Vergeleken met vorig jaar heb ik het gevoel dat ik nu echt een stevigere basis heb gelegd. Dat gaf me meer vertrouwen, en ik merkte dat ik CSS niet meer als iets ingewikkelds of frustrerends zag, maar juist als iets waar ik in kon groeien.

<br>

Het leerdoel rondom progressive enhancement kon ik goed toepassen binnen het vak Browsertechnologie. Dat vak was hier ook echt op gericht, waardoor ik op een natuurlijke manier leerde om vanuit basisfunctionaliteit te denken. Door eerst een goed werkende versie zonder JavaScript op te zetten, en daarna pas visuele of interactieve lagen toe te voegen, merkte ik dat het eindproduct robuuster en toegankelijker werd. Tegelijkertijd gaf het me ook de ruimte om met JavaScript dingen leuker of dynamischer te maken, zonder dat de basis daaronder wegviel.


<br>

Ik heb daarnaast bewust geprobeerd minder afhankelijk te zijn van AI-tools. In de praktijk lukte dat niet altijd even goed, omdat het project waar ik aan werkte al een sterke basis had vanuit vorig jaar. Daardoor hoefde ik minder nieuwe complexe code te schrijven. Toch wil ik dit leerdoel vasthouden en meer ruimte maken om zelf te blijven nadenken en uitproberen, zeker richting mijn meesterproef.

### Blik op de toekomst

Voor mijn meesterproef wil ik doorgaan op de lijn die ik nu heb ingezet. Ik wil mijn vaardigheden in CSS en JavaScript verder verdiepen, en blijven werken vanuit het principe van progressive enhancement. Ook wil ik me verder ontwikkelen in het zelfstandig schrijven van JavaScript, en daarbinnen ook met API’s en data blijven experimenteren. Omdat ik de meesterproef in een groepsverband ga doen, hoop ik dat ik deze leerpunten nog beter kan oefenen en toepassen in een realistische context. Mijn doel is om samen een sterk en schaalbaar product neer te zetten, waarin zowel mijn technische groei als mijn bijdrage aan het geheel duidelijk zichtbaar zijn.