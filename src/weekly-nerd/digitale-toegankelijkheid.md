---
title: "Digitale Toegankelijkheid"
description: "Een heldere en actuele talk over digitale toegankelijkheid, waarin Marieke de Hoop laat zien hoe breed dit onderwerp is van audits tot wetgeving. Ze benadrukt dat iedereen beperkingen kan ervaren en waarom het belangrijk is dat digitale producten daar beter op ingericht worden."
authorFirstName: "Marieke"
authorLastName: "de Hoop"
date: 2025-05-28
permalink: /weekly-nerd/{{ title | slugify }}/
layout: _layouts/detail-page.njk
styles: ["detail-page.css"]
---

## Weekly Nerd - Marieke de Hoop: *Digitale toegankelijkheid*
Tijdens haar talk over digitale toegankelijkheid schetste Marieke de Hoop hoe breed toegankelijkheid eigenlijk is. Het gaat niet alleen over mensen met een zichtbare beperking, maar ook over tijdelijke of situationele beperkingen. Denk aan een gebroken arm, een oorinfectie of simpelweg fel zonlicht op je scherm. Iedereen ervaart op zijn eigen manier beperkingen vaak meer dan we denken.

<br>

Ze liet zien hoe de branche rondom digitale toegankelijkheid werkt, van audits en WCAG-richtlijnen tot advies, trainingen en het daadwerkelijk toegankelijk maken van digitale producten. Tools zoals Stylus, Colour Contrast Checker en Stark kwamen aan bod als hulpmiddelen voor ontwikkelaars.
 
<br>

Ook stond Marieke stil bij de wetgeving die eraan komt: de European Accessibility Act (EAA), die vanaf 28 juni in werking treedt. Webshops, banken en andere consumentenbedrijven in de EU moeten dan voldoen aan toegankelijkheidsrichtlijnen voor digitale diensten. Kleine bedrijven (<10 werknemers en <2 miljoen omzet) vallen daar deels buiten, maar grote spelers moeten hun content aanpassen of herontwikkelen. Het toezicht komt in handen van verschillende instanties zoals de ACM en AFM.

<br>

Wat haar talk duidelijk maakte: toegankelijkheid is geen luxe, maar een basisvoorwaarde technisch én maatschappelijk.

### Mijn Reflectie
Ik vond deze talk erg leerzaam en het zette me aan het denken. Digitale toegankelijkheid is iets waar ik eerlijk gezegd nog niet veel bij had stilgestaan, zeker niet in zo’n brede context. Het besef dat toegankelijkheid ook gaat over tijdelijke of situationele beperkingen vond ik opvallend. Marieke gaf duidelijke voorbeelden en had een goed overzicht van zowel de technische kant als de wetgeving erachter. Hoewel het niet per se iets is waar ik nu actief mee werk, vind ik het belangrijk om hier bewuster mee om te gaan in toekomstige projecten.
