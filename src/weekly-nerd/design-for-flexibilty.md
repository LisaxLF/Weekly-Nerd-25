---
title: "Design for Flexibility"
description: "Deze talk van Nils Binder laat zien hoe je met creatieve CSS-oplossingen en asymmetrische grids kunt afwijken van standaard layouts. Aan de hand van het project dasruhrgebiet.de benadrukt hij het belang van visuele vrijheid in webdesign. Zijn verhaal inspireert om ontwerpregels los te laten en intuïtiever te ontwerpen."
authorFirstName: "Nils"
authorLastName: "Binder" 
date: 2025-03-10
permalink: /weekly-nerd/{{ title | slugify }}/
layout: _layouts/detail-page.njk
styles: ["detail-page.css"]
---

## Weekly Nerd - Nils Binder: *Design for Flexibility*

Tijdens de presentatie van Nils Binder, Head of Frontend Development bij 9elements, kregen we een interessant kijkje in de structuur van zijn bureau en zijn visie op frontend development. Nils leidt een team van zes ontwikkelaars binnen de Web Development unit, één van de drie afdelingen binnen 9elements.

<br>

De Communication Design unit richt zich op printwerk, logo’s en visuele communicatie, voornamelijk uitgevoerd door ontwerpers zonder programmeerervaring. De Product Development unit, met zo’n dertig leden, ontwikkelt digitale producten zoals mobiele apps en datavisualisaties. De Web Development unit, waar Nils verantwoordelijk voor is, ontwikkelt kleine tot middelgrote websites. Er is veel overlap tussen de afdelingen, wat zorgt voor nauwe samenwerking en kruisbestuiving tussen design en techniek.

### Wrappers en layout
Nils ging inhoudelijk in op een ogenschijnlijk simpel, maar essentieel onderdeel van frontend: de wrapper. Een wrapper zorgt voor het centreren van content, voegt padding toe en begrenst de maximale breedte. Hij liet verschillende moderne methodes in CSS zien waarmee je een wrapper flexibel en schaalbaar kunt opzetten.

<br>

Een voorbeeld van een meer creatieve aanpak in layout is hun werk voor dasruhrgebiet.de. Dit project ontwierp en bouwde Nils zelf, en het viel op door het gebruik van een niet-symmetrisch grid. In plaats van de standaard gridsystemen die je tegenwoordig veel ziet, koos hij hier voor een alternatieve opbouw minder strak, speelser en creatiever. Hij benadrukte dat 9elements altijd zoekt naar manieren om verder te gaan dan de conventies en juist vanuit een grafische blik naar webdesign te kijken.

### Mijn reflectie
Wat mij persoonlijk aansprak aan zijn verhaal, was die creatieve benadering van layout. Vooral het idee om af te stappen van symmetrie en standaard grids sprak me erg aan. Ik merkte dat ik daardoor geïnspireerd raakte om ook in mijn eigen ontwerpen vaker te durven spelen met asymmetrie en onconventionele indelingen. Bijvoorbeeld op mijn eigen website, waar ik mijn Weekly Nerd blogs publiceer daar zou ik dit soort visuele vrijheid graag meer in toepassen. Het was verfrissend om te zien hoe design en techniek zo sterk samen kunnen komen in een eigenzinnig eindresultaat.