---
title: "Circuit Bending"
description: "In deze talk van ROSA – Hackers United wordt verkend hoe je met een DIY-mentaliteit en oude hardware technologie opnieuw vorm kunt geven. De spreker pleit voor onafhankelijkheid van grote platforms en laat zien hoe e-waste ingezet kan worden als creatieve bron voor experiment."
authorFirstName: "Rosa"
authorLastName: "Schuurman" 
date: 2025-04-03
permalink: /weekly-nerd/{{ title | slugify }}/
---

# Weekly Nerd - Rosa: *Hackers United*
In deze talk van ROSA – onderdeel van Hackers United – draait alles om creativiteit, onafhankelijkheid en de kracht van hergebruik. Met een DIY-mentaliteit laten ze zien hoe je technologie kunt heruitvinden met e-waste en waarom het belangrijk is om platform-agnostisch te zijn. Het is een uitnodiging om technologie te bevragen, te hergebruiken en opnieuw vorm te geven.

## Hacken met e-waste

De talk ging over het verkennen van strategieën om te hacken met afgedankte elektronica oftewel e-waste. Het centrale idee: kijk met nieuwsgierigheid naar wat je al hebt liggen. Wat gebeurt er als je input en output verandert? Wat kun je doen met oude e-readers, printers of andere elektronica?

Rosa gebruikte het voorbeeld van een **e-reader** om logbestanden mee te lezen. Of printers die je misschien in overvloed hebt liggen waarom niet kijken wat je ermee kunt? Het ging om het stellen van de vraag: *"Wat gebeurt er als?"*

## Wat is een hacker?

Volgens ROSA is een hacker simpelweg iemand die vaardig is met informatie. Het draait niet om criminaliteit, maar om het openbreken, begrijpen en aanpassen van systemen vaak met een creatieve of speelse insteek. De nadruk lag op het belang van **platform-agnostisch** werken: niet afhankelijk zijn van één partij of platform. Dat betekent bijvoorbeeld je eigen backend draaien of zelf je website hosten.

## DIY Ethos

Een belangrijk onderdeel van deze visie is het **DIY-ethos**: *do it yourself*. Het gaat om eigenaarschap, experimenteren en ontdekken. In plaats van consument te zijn van technologie, word je maker en onderzoek je actief de systemen die je gebruikt.

## Hacklabs als ontmoetingsplek

ROSA vertelde ook over **hacklabs** fysieke plekken waar hackers en nerds samenkomen. Een voorbeeld hiervan is een hacklab in Rotterdam, dat functioneert als een soort café. Daar kun je samen experimenteren, ideeën uitwisselen en gewoon ‘kloten met code’. Ook in Amsterdam zijn plekken als *De Versterking* en *LAG Amsterdam* waar je terecht kunt.

## Reflectie

Ik vond dit een hele interessante talk omdat het een totaal andere benadering van technologie liet zien dan wat je vaak in een formele setting hoort. Het ging niet over tools of frameworks, maar over mentaliteit, vrijheid en creatief denken. Ik had er nog nooit zo naar gekeken: hoe je technologie kunt losmaken van commerciële structuren en echt zelf in handen kunt nemen.

Toch merkte ik dat het werken met oude apparaten niet helemaal mijn ding is. Persoonlijk ben ik meer geïnteresseerd in moderne en futuristische technologieën – dat fascineert me veel meer. Als talk vond ik het wel inspirerend, vooral omdat het me anders naar technologie liet kijken.
